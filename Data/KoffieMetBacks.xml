<KoffieMetBacks>

  <KoffieMetBack id="JelleKusters" naam="Jelle Kusters" periode="december 2019">
    <Tekst>
      &lt;strong&gt;Tegelnaer noar de Gay Pride&lt;/strong&gt;
      &lt;br/&gt;
      &lt;br/&gt;
      In 2018 zijn Frank en Leon gestart met ‘koffie met de backs’. De gedachte hierbij is dat we de mens achter de veteraan leren kennen. Deze keer zijn we op bezoek gegaan bij Jelle, één van de ‘younsters’ die pas kort bij de veteranen is en waarvan het dus erg leuk is om zijn verhaal te horen. Door omstandigheden heeft het te lang geduurd voordat we bij Jelle op bezoek zijn gegaan. De komende periode zullen we de frequentie van eenmaal per kwartaal weer gaan aanhouden !
      &lt;br/&gt;
      &lt;br/&gt;
      Jelle is unne tevreeje man ! Gelökkig met zien gezin op de Alde Hiérwaeg in Velde. ‘Kom maar achterum want weej hebbe gen bel’ zei hij.  Het regende pijpenstelen en eenmaal binnen in de fraai opgeknapte woning met het huis van zijn schoonouders in de achtertuin antwoorden Jelle en Veroniek op de vragen van de interviewers.
      &lt;br/&gt;
      &lt;br/&gt;
      Jelle is geboren in Tegelen, in het ziekenhuis weliswaar …maar toch…. Samen met Veroniek heeft hij twee kinderen (Meis en Sepp) en hij werkt al 23 jaar bij Rino &amp; Pelle, nu als logistiek manager. Eigenlijk wilde hij eerst naar het leger maar na drie weken gelegerd te zijn geweest in Breda zag hij het daar niet meer zitten. Jelle straalt in alles uit dat hij tevreden is met hoe zijn leven verloopt. Werken, activiteiten met zijn gezin, vriendenweekend en lezen van boeken op de wc……. Dök dieke pille.
      &lt;br/&gt;
      &lt;br/&gt;
      Op de vraag waarom hij bij de veteranen is gegaan antwoordt hij dat hij het vooral ook weer leuk vindt om met ‘de groep van vruueger beej elkaar te zien’. Het spelletje an sich is leuk maar daarnaast zeker ook het slap geouwehoer vóór en ná de wedstrijd. Hij schrok niet van het voetbaltechnische niveau bij de veteranen maar dit kwam mogelijk omdat ze met een hele groep tegelijk kwamen. Hij had eerder al een keer ingevallen dus hij wist wat hem te wachten stond.
      &lt;br/&gt;
      &lt;br/&gt;
      Het leukste dat Jelle met voetbal heeft meegemaakt is de beslissingswedstrijden van het eerste tegen Reuver in 1997. Over het leukste in zijn priveleven noemt hij uiteindelijk het bezig zijn met zijn kids, vriendenweekenden en Veroniek vult aan dat ze samen een topdag hebben gehad bij de Gay-pride in Amsterdam, Jelle fronste zijn wenkbrauwen.
      &lt;br/&gt;
      &lt;br/&gt;
      Het meest vervelende dat Jelle ooit heeft meegemaakt is het overlijden van zijn moeder en dan zeker ook omdat ze zijn vader er zo onder zagen lijden. De korte tijd in het hospice was een fijne periode en ondanks alles een mooie afsluiting. Respectvol en normaal met elkaar omgaan en genieten van de kleine dingen van het leven vindt Jelle belangrijk. Een boswandeling, beesten en natuur dat zijn dingen waar Jelle van kan genieten. Ook het samen met zijn kinderen bezig zijn in de moestuin. Vroeger bij opa en oma samen met Joepie Houben schieten op kraaien met de buks van Matje dat was ook altijd leuk zegt Jelle.
      &lt;br/&gt;
      &lt;br/&gt;
      In Ronald de Boer herkent Jelle zich als voetballer het meest. De beste voetballer van IVO ooit was Marco Appeldoorn, maar hij twijfelde tussen Marco en Pascal v.d. Hombergh. Gé Willemsen, nu zijn medespeler bij de veteranen, vindt hij de beste trainer ooit van IVO. Als Jelle thuiskomt van de veteranen gaat hij de bank op, probeert nuchter te doen en wakker te blijven. Na zijn eerste veteranen derde helft heeft hij de halve nacht boven de pot gehangen, iets te veel bier en het té hoge tempo was de oorzaak. Zijn advies voor de oudere veteranen is vooral zo lang mogelijk doorgaan. Soms heeft hij na het voetbal last van wat kwaaltjes, mogelijk dat dit ook komt door de veteranen druk ….
      &lt;br/&gt;
      &lt;br/&gt;
      In bed draagt Jelle een t-shirt van ‘Appeldoorn tegelwerken’ (gelukkig heeft hij er twee) en un onderböks. Jelle heeft respect voor vrijwilligers. Qua eten lust hij alles maar zijn lievelingseten is bruudje knak en zoormoos. Dit laatste maakt Veroniek echter nooit………..dus als iemand ooit zoormoos over heeft…….bel Jelle ! Jelle heeft een brede muzieksmaak, in feite vindt het alles wel leuk maar heeft wel een voorkeur voor rock, bv. Kensington, Van Halen etc.
      &lt;br/&gt;
      &lt;br/&gt;
      Op de vraag in welk dier hij voor zichzelf de meeste overeenkomsten ziet antwoordt hij ‘hond’…..loyaal en trouw. Het blaffen van een hond past dan weer minder bij Jelle. De hobby’s buiten het voetbal zijn jeugdvoetbal en het lezen van thrillers en autobiografieën en boeken over de tweede wereldoorlog. Ski noemt hij ook ondanks het feit dat hij dat al een hele tijd niet meer gedaan heeft. Vissen met de kids vindt hij ook leuk.
      &lt;br/&gt;
      &lt;br/&gt;
      Zijn favoriete vakantieland is Italië en met Katja Schuurmans zou hij een keer willen dansen. Als hij een dag met iemand zou mogen ruilen dan zou dat Freek Vonk of Floortje Dessing zijn. Mensen die zichzelf geweldig vinden daar heeft Jelle een hekel aan. Jelle herinnert zich “nooit” dromen. Veroniek wel maar dat houden de interviewers voor zich…….Jelle kan hartelijk lachen om woordgrappen en ‘funniest home video’…en daar begrijpt Veroniek dan weer helemaal niets van. Veroniek was de vriendin van de zus van Jelle. Zo hebben ze elkaar ontmoet. Tijdens de kermis van 1996 op de weg naar Seelen hebben ze voor het eerst gezoend, verder hebben de interviewers niet doorgevraagd.
      &lt;br/&gt;
      &lt;br/&gt;
      Jelle en Veroniek vinden de beste eigenschap van Jelle dat hij altijd rustig blijft, hij laat zich niet gek maken. Zijn slechtste eigenschap is volgens Veroniek dat hij niet erg attent is, wel sociaal maar hij vergeet verjaardagen en dat betekent dat Veroniek nog nooit een verjaardagscadeau of een bloemetje heeft gehad. Jelle heeft ook een keer de verjaardag van Maurice vergeten, net op tijd werd hij eraan herinnerd, pakte een pot knak bij zijn ouders en ging naar Maurice. Het feit dat ik een pot knak weggeef zegt alles, aldus Jelle.
      &lt;br/&gt;
      &lt;br/&gt;
      Op de vraag wat hij het liefst zou willen antwoordt hij dat zijn kinderen gezond blijven. Zijn wens is om nog een keer een safari te maken in Ouwehands  dierenpark om daar kraaien te schieten. Zijn grootste concurrent bij de veteranen is Bob ook al is Bob zich hier niet van bewust en daar gaan we de volgende keer op de koffie !
      &lt;br/&gt;
      &lt;br/&gt;
      Jelle en Veroniek, dank voor jullie gastvrijheid en openhartigheid !!!
      &lt;br/&gt;
      &lt;br/&gt;
    </Tekst>
  </KoffieMetBack>

  <KoffieMetBack id="RonHeijnen" naam="Ron Heijnen" periode="november 2018">
    <Tekst>
      &lt;strong&gt;Unne echte Lommse sluuept onder un IVO dekbed&lt;/strong&gt;
      &lt;br/&gt;
      &lt;br/&gt;
      Een doordeweekse avond en dan op bezoek bij Ron en Geriet. Hartelijkheid en gezelligheid. Chips, pinda’s, kaasjes en natuurlijk bier. De twee backs werden gastvrij en ontspannen ontvangen. De tv ging uit en de vragen konden gesteld worden. De mens achter de (wandel)voetballer leren kennen is de bedoeling en dat is ook deze avond weer prima gelukt.
      &lt;br/&gt;
      &lt;br/&gt;
      Ron is 55 jaar geleden geboren in Tegelen (echt waar !!), weliswaar in het ziekenhuis en toen snel naar zijn Lomm, maar toch...Ron is al 33 jaar getrouwd met Geriet en samen hebben ze twee kinderen: Willem en Ellen.
      Ze hebben elkaar leren kennen in de kroeg. Na het voetbal in Lomm ging hij op zondag zoals zovelen naar de Sport in Velden nadat ze eerst bij Pingen in Lomm waren geweest. Eerder al zagen ze elkaar via het werk. Geriet werkte bij slager Laumen en bezorgde vleeswaren bij ’t pleintje in Arcen waar Ron werkte.
      Ron heeft de INAS opleiding gedaan omdat hij graag verpleger wilde worden. Het (ver)zorgen zit echt in hem zegt Geriet. Uiteindelijk heeft Ron nooit als verpleger gewerkt maar is hij al vanaf 1986 in dienst bij een vriend van velen: de belastingdienst (leuker kunnen we het niet maken, wel makkelijker). Ron houdt zich daar bezig met faillisementen. Begonnen op de Keulse barrière en via Roermond weer naar Venlo. ‘Hij moet nog tot zijn 67e werken. Op de hoegewaeg’ drinkt hij (te) veel koffie maar werkt met veel plezier. Iedere dag om 7 uur beginnen zodat hij middags op tijd weer naar huis kan om af te schakelen, bij te kletsen met Geriet en vervolgens de jeugd te trainen. Life is good in Lomm. Veel plezier hebben ze samen zegt Geriet en het moet gezegd worden, ze stralen het ook helemaal uit. Mooi!
      &lt;br/&gt;
      &lt;br/&gt;
      Het meest vervelende dat Ron ooit heeft meegemaakt is het overlijden van zijn vader. Bij terugkomst van een voetbalwedstrijd hoorde hij dat zijn vader op 63-jarige leeftijd was overleden aan een hartstilstand. Op de vraag wat het leukste is dat hij meegemaakt heeft komt toch steeds weer het voetbal naar voren. De kampioenschappen als speler bij DSO of de periodes als trainer bij Resia in de Loi of Kessel. Ook het jaar 1989 dat hij als prins van de Thietuiten de scepter zwaaide over Lomm was een heel mooie belevenis met zijn adjudanten Hans en Geert.
      Voetbalhumor is Ron niet vreemd. Als speler van DSO ging hij met de rest van zijn team op zondagmiddag na de wedstrijd naar de kermis in de Loi. Aangekomen bij café Vroemen zagen ze dat de dag erna een band zou optreden tijdens het matinee. Ron en een teamgenoot stelden zich voor als de orkestleden die de dag erna zouden optreden. Boxen werden neergezet, geluidsinstallatie geïnstalleerd en microfoons geplaatst maar uiteraard niet zoals het moest. Gratis drank van de eigenaar die maar wat blij was dat ze een dag voor het matinee alles klaar kwamen zetten. De café-eigenaar kreeg de dag erna de volle lading van de echte orkestleden. Alles stond verkeerd,  het matinee begon veel te laat !
      Of die keer dat hij als lid van de veteranen van Lomm bij Panningen uit moest spelen. Een medespeler zou de dag erna een auto kopen en zijn vrouw had al het (zwart) geld verstopt in een handdoek die de betreffende speler per ongeluk mee genomen had naar het voetbal. De biljetten dwarrelden door het kleedlokaal.
      &lt;br/&gt;
      &lt;br/&gt;
      Op de vraag of hij het ‘echte‘ voetbal niet mist antwoordt hij beslist Nee!. Vooral dat gejaag iedere zaterdag was niet fijn zegt Ron. Het spelletje is fantastisch maar als je ochtends vroeg met een paar tassen van huis vertrekt, de jeugd coacht en vervolgens direct door moet naar de veteranen om vervolgens meestal uiteindelijk avonds laat thuis te komen is niet altijd fijn.
      &lt;br/&gt;
      &lt;br/&gt;
      Ron vindt een goede gezondheid het belangrijkste in zijn leven en als hij een dier zou zijn dan zou het een hond zijn. Een trouwe hond vult Geriet aan om hiermee het verzorgende en sociale van Ron aan te geven.
      &lt;br/&gt;
      &lt;br/&gt;
      Graag zou Ron een dag Ronald Koeman willen zijn. Het begeleiden van een groep spelers die af en toe bij elkaar komen uit verschillende competities en die allemaal hun eigenaardigheden hebben moet een uitdaging zijn. Multimiljonairs met ieder hun eigen ego coachen lijkt hem een grote uitdaging.
      In Daley Blind ziet Ron iemand waar hij als voetballer het meeste op lijkt. Linksbenig, laatste man of linksback. Ron vindt dat Daley goed naar hem gekeken heeft. Zijn grootste concurrent bij de veteranen was een van de interviewers: Frank. Ook nu weer bij de wandelvoetballers is het een gevecht om de basisplaats tussen de twee geroutineerde verdedigers. Volgens Ron is het wandelvoetbal ook het hoogste wat hij bij IVO bereikt heeft...
      &lt;br/&gt;
      &lt;br/&gt;
      Bij thuiskomst na het voetbal neemt hij altijd eerst een flesje bier en volgens de interviewers doet Geriet dan altijd graag mee. Een laatste pilsje en dan maar beter het bed in want veel zinnigs komt er na dat vele bier vaak niet meer uit zegt Geriet, bovendien krijgt ze de dag erna vaak dezelfde vragen te horen als die Ron de zaterdagavond al gesteld heeft.
      Ron houdt van eten van de Chinees, ‘kunnen ze me altijd voorzetten’ zegt hij.
      In bed draagt Ron alleen een onderbroek en hij houdt van Nederlandstalige muziek. Ron kan hartelijk lachen om humor zoals in de film ‘ komt een vrouw bij de dokter’. Het favoriete vakantieland voor Ron en Geriet is Spanje, Malgrat de Mar om precies te zijn. Al meer dan twintig jaar naar dezelfde plaats. Het is daar goed toeven zeggen ze en waarom zou je dan ergens anders heen gaan. We gaan altijd samen en hebben niemand anders daarbij nodig, altijd gezellig!
      &lt;br/&gt;
      &lt;br/&gt;
      Toen Ron en Geriet nog vreejden, heel lang geleden dus….sliep hij bij familie Willemsen thuis maar in die tijd mochten ze nog niet samen slapen. Hij lag dan bij Ge en/of Luud op de kamer. Schijnbaar heeft hij een nacht geslaapwandeld want de echte Lommse, geboren in Tegelen, werd wakker in het bed van Luud onder een IVO dekbed.
      Over Ge gesproken…onlangs heeft Ge een feestje gegeven voor het feit dat hij nu samen woont in Deurne. &lt;strong&gt;Meer dan 100 mensen uitgenodigd maar slechts 1 veteraan: Ron&lt;/strong&gt;.
      Ook de plannen van de gemeente om voetbalverenigingen samen te voegen op 1 sportpark komt ter sprake. DSO naar Arcen of Velden. Is eigenlijk geen vraag want uiteindelijk zal er maar 1 park overblijven in het noordelijke gedeelte van de gemeente en dat zal in Velden zijn dus maar beter gelijk goed organiseren aldus Ron.
      &lt;br/&gt;
      &lt;br/&gt;
      Zijn advies voor de nieuwe veteranen is dat ze vooral moeten genieten van het voetbal maar zeker ook van de derde helft. Ron vindt Marco Appeldoorn de beste voetballer van IVO. Mies Knoops uit Broekhuizen is de beste trainer die hij ooit meegemaakt heeft. Zelf wil hij geen trainer meer worden van een eerste team. Naast het voetbal doet Ron ook graag biljarten en vissen (met John een hele dag relax bij de visvijver in Lomm) en rikken. Dat rikken doen ze iedere maandagavond met onder andere Ge en Flins. Vroeger moest hij van zijn ouders naar de kerk en bij de harmonie.
      Liever was hij ook gaan tennissen maar dat is (nog) niet van gekomen.
      &lt;br/&gt;
      &lt;br/&gt;
      Ron heeft een hekel aan mensen die altijd iets te zeiken hebben maar zelf nooit iets doen. Graag zou hij een beschuitje willen eten met Linda de Mol. Ook een dansje doen met haar lijkt hem wel wat. Ze straalt het helemaal uit zegt hij.
      Zijn slechtste eigenschap is dat hij ongeduldig is. Zijn beste eigenschap is zijn sociale kant. Geriet kan dit alleen maar bevestigen.
      Op de vraag ‘ik zou het liefste willen dat...’ antwoordt hij dat IVO nooit bij SV Velden was gegaan. Het gezellige is verdwenen zegt Ron, een sfeerloze kantine, doodzonde!
      &lt;br/&gt;
      &lt;br/&gt;
      Met dit laatste antwoord beëindigen de backs hun interview in Lomm. Het was weer een ontspannen en gezellige avond. Ron en Geriet bedankt voor jullie gastvrijheid.
      Zoals gebruikelijk mag de laatst geïnterviewde bepalen waar we de volgende keer heen gaan. Ron slaat de brug naar de jeugd van de veteranen: Jelle Kusters!
      &lt;br/&gt;
      &lt;br/&gt;
    </Tekst>
  </KoffieMetBack>

  <KoffieMetBack id="MarcoVDHombergh" naam="Marco vd Hombergh" periode="september 2018">
    <Tekst>
      &lt;strong&gt;......Vicks Vaporub onder de voeten, sokken aan en het bed in.....&lt;/strong&gt;
      &lt;br/&gt;
      &lt;br/&gt;
      De ‘backs’ zijn weer op de koffie geweest. Na Jos en Wiel was het deze keer gezellig bij Marco en
      Marion op de alde venlosewaeg. Marco is inmiddels alweer 51 jaar geleden geboren in het ziekenhuis
      van Venlo.....’en nu al naar de klote’ zoals hij zelf zegt. Marco en Marion hebben elkaar leren kennen
      tijdens vastelaovend in Lomm en hebben twee kinderen die deze avond op gepaste afstand van
      Marco af en toe een opmerking maakten 	 . Marco typeert zichzelf als een sociaal iemand waar je
      alle kanten mee op kunt.
      &lt;br/&gt;
      &lt;br/&gt;
      De eerste vraag die de interviewers stelden kwam van Wiel Heijligers af: ‘Waorum zaog de Vale um
      noeit stoon op ut veld’? Het antwoord is heel simpel zegt Marco: Jan Wijnhoven (trainer/leider) had
      de spelers van het 3	e  de opdracht gegeven om NOOIT de bal naar Wiel te spelen omdat dat altijd
      balverlies betekende. Duidelijk toch !
      Koffie, cake, bier en een goed gesprek zijn de ingrediënten voor een avond met de backs. Dit is de
      manier om de mens achter de (passieve) voetballer Marco te leren kennen. Marco mist het
      voetballen ontzettend zegt hij. De drie helften die in het kleedlokaal beginnen met ‘slap geouwehoer’
      ....Marco zou het nog graag doen maar gelukkig slaat hij nauwelijks een wedstrijd over, is vaste
      toeschouwer en neemt altijd deel aan de derde helft. Na 7 operaties aan de knie gaat het voetballen
      echt niet meer, zelfs wandelvoetbal lukt niet. Eén van die operaties vond plaats in Nijmegen. Brand in
      het ziekenhuis en via de brandtrap moest Marco in veiligheid gebracht worden. Overnachten in het
      ziekenhuis vond hij maar niets. Hij verzon een smoes om na een opname naar huis te mogen en later
      weer terug te komen voor de operatie.
      &lt;br/&gt;
      &lt;br/&gt;
      Marco is timmerman. Dit wilde hij vroeger al worden. Samen met zijn vader in de schuur bezig en
      later samen bij timmerbedrijf in ‘Zandt waar Marco nog steeds werkt. Als hij een ander beroep had
      moeten kiezen dan was hij het liefste tuinder geworden maar dan was Marion niet bij hem gebleven
      zei ze heel stellig.
      Het belangrijkste in het leven vindt Marco ‘gezond blijven’ en het vervelendste dat hij ooit heeft
      meegemaakt is de lijdensweg tot het sterven van zijn moeder. Vooral ook de onduidelijkheid en
      onvoorspelbaarheid hebben een stevige impact gehad. Op de vraag hoe lang Marco nog moet werken
      zegt hij ‘ik heb bewust een rijke vrouw getrouwd dus .....’. 
      &lt;br/&gt;
      &lt;br/&gt;
      De naam ‘Vale’ is in de D-jeugd ontstaan zegt Marco. Lambert Lucassen is er mee begonnen en
      sindsdien is het niet Marco maar ‘Vale’. Marco herkent zich het meest in Marc Overmars als hij een
      speler van Nederlands Elftal moet noemen. De snelheid aan de rechterflank is iets wat hem typeert
      ondanks het feit dat hij tot en met de A1 als rechtsback heeft gespeeld. Het seizoen erna bij de A2
      rechtsbuiten en sindsdien altijd op die plek blijven staan. Marco vindt Piet Schattefor de beste
      voetballer ooit van IVO en Jan Wijnhoven wordt genoemd als beste leider/trainer. Het hoogste dat
      Marco gespeeld heeft bij IVO zijn de veteranen en daarna het derde.
      &lt;br/&gt;
      &lt;br/&gt;
      Marco heeft een hekel aan overdrijven is een tevreden mens die niet iemand kan noemen waar hij
      ‘nog een appeltje mee te schillen heeft’. Hij houdt van nederlandstalige en country muziek. Zijn
      hobby’s zijn voetbal kijken (niet alleen de veteranen) en klussen. Op de vraag wat zijn favoriete
      vakantieland is antwoordt Marco dat hij eigenlijk het liefste thuis is maar de vakantie naar de USA
      heeft veel indruk gemaakt. De enige overeenkomst tussen Marco en Willem Holleeder is dat ze
      allebei op een scooter rijden en hij zou voor een dag graag Wesley Sneijder willen zijn omdat hij zo’n
      mooie vriendin heeft. Marco eet het liefste friet en bief van zijn schoonmoeder. Vanaf 1986 doet hij ​
      dat dan ook iedere zondagavond. De eerste keer dat hij bij zijn schoonouders de nacht doorbracht
      heeft hij alles onder gekotst zegt hij zelf maar dat is later helemaal weer goed gekomen.
      &lt;br/&gt;
      &lt;br/&gt;
      Het advies van Marco voor de nieuwe veteranen is dat ze vooral sportief moeten zijn en ook bij de
      derde helft moeten blijven. Als Marco thuis komt van voetbal pakt hij als eerste een zak chips en
      Marion vindt de volgende ochtend chips door het hele huis. Onduidelijk is wie er s’avonds nog met de
      hond wandelt. Alcohol heeft nogal wat invloed op hetgeen hij zich herinnert. Op de vraag waar Marco
      graag een keer mee zou willen dansen antwoordt hij Patricia Paay, ‘daar kun je lekker tegen aan
      zeiken’ zegt hij. Marco kan hartelijk lachen om André van Duijn (de interviewers weten echter niet of
      ze dit moeten geloven) en in bed draagt hij alleen een onderbroek. De beste eigenschap van Marco is
      volgens Marion dat hij altijd voor iedereen klaar staat en zegt ze ‘dat is gelijk zijn slechtste
      eigenschap’. De kinderen vinden het gesnurk van Marco maar niets. Daarnaast zeggen de meiden dat
      Marco niet kan zingen.
      &lt;br/&gt;
      &lt;br/&gt;
      Als Marco droomt dan droomt hij van zijn werk zegt hij. Hij mag wakker gemaakt worden voor friet en
      hij zou willen dat hij nog kon wandelvoetballen en dat hij een mooie Ferrari kon kopen.  Marco zou
      zeker prins van de Wuilus geworden zijn als ze hem gevraagd hadden. Hij is gelukkig wel prins van de
      buurtvereniging geweest en daar is hij gekozen en niet zoals bij de Wuilus waar drie mannen dat
      beslissen.  Verder hebben Marco en Marion nog een tip voor mensen die verkouden zijn of een
      griepje onder de leden hebben. Wat helpt is Vicks Vaporub onder de voeten doen, sokken aan en het
      bed in. De volgende dag voel je je weer helemaal prima. Marco heeft zich bij in ’t Zandt slechts
      eenmaal ziekgemeld vanwege een griepje. 
      &lt;br/&gt;
      &lt;br/&gt;
      Het was weer een gezellige avond. Marco en Marion bedankt voor de gasvrijheid en de volgende keer
      gaan de ‘backs’ weer naar Lomm. Ron en Geriet, we komen er aan !
      &lt;br/&gt;
      &lt;br/&gt;
    </Tekst>
  </KoffieMetBack>

  <KoffieMetBack id="WielHeijligers" naam="Wiel Heijligers" periode="mei 2018">
    <Tekst>
      &lt;strong&gt;De Rudi Völler van Velde snapt neet waorum ‘de Vale’ um op ut voetbalveld neet zaog staon?&lt;/strong&gt;
      &lt;br/&gt;
      &lt;br/&gt;
      Het tweede bezoek van de ‘backs’ was op donderdagavond 26 april bij Wiel Heijligers. Wiel had een groot deel van de familie opgetrommeld. Hond ‘Diessel’ lag met de benen uit elkaar volstrekt relaxed in de mand. De kleinkinderen waren bezig met de dingen die kinderen doen. Zoon Stan met zijn partner zaten aan de koffie en Nicole dacht ‘wat kan ik verwachten’. Zoals verwacht werd ook dit bezoek een om nooit te vergeten. De meest intieme zaken werden gedeeld, er werd gelachen en bier gedronken…kortom …een topavond waarin we het sociale mens Wiel nog beter hebben leren kennen.
      &lt;br/&gt;
      &lt;br/&gt;
      Wiel is 57 maar de meeste schatten hem natuurlijk veel ouder. Hij is getrouwd met Nicole en woont al meer dan dertig jaar in de Kloosterstraat in Velden. Hij heeft drie kinderen en een kunstheup. Hond Diesel lijkt wat dat betreft ook wel op Wiel. Lui in het mandje en zonder heupkom gaat die met vele mankementen door het leven.
      &lt;br/&gt;
      &lt;br/&gt;
      Wiel werkt bij Hefe van Haag in Tönisvorst. Hij is daar chauffeur en heeft een vaste route. Voordeel is dat ik weet wat alle klanten willen zegt Wiel. Voordeel is natuurlijk ook dat ze Wiel kennen :)
      &lt;br/&gt;
      &lt;br/&gt;
      Bief met pepersaus, frites en doperwten is wat Wiel het liefste eet. De backs hebben dit helaas niet zelf ondervonden maar Nicole is een echte keukenprinses zegt hij vol trots.
      &lt;br/&gt;
      &lt;br/&gt;
      Wiel mist het voetbal zegt hij. De combinatie van de kleedlokaalhumor en de drie helften is zeer bijzonder. Als alternatief doet hij nu aan wielrennen en ook daar organiseert hij de uitstapjes. Nog maar een paar weken geleden heeft hij de Amstel Gold Race bezocht. Overnacht hebben ze in een bakkerij en tijdens hun verblijf hebben ze natuurlijk geen ‘prik’ gedronken. Naast het wielrennen leest hij graag de krant en kijkt hij naar actualiteitenprogramma’s.  Ook zijn kleinkinderen noemt hij als trots als zijn hobby. Mooi !
      &lt;br/&gt;
      &lt;br/&gt;
      Zoals gezegd werkt Wiel bij Hefe van Haag. Hij bezorgt producten bij bakkerijen en ijssalons. Tot zijn grote spijt moet hij tot zijn 68e werken en daarom heeft hij nog een appeltje te schillen met Rutte. Verder vindt Wiel dat het gezanik op Nederland eens moet ophouden. We hebben het allemaal supergoed zegt Wiel en ik snap niet dat er nog zoveel gezeik moet zijn op ons fantastisch land. Wiel is trots op Nederland. Zijn uitstapjes naar het Nederlands Elftal worden geroemd. Bij het EK en WK heeft hij tweemaal een voetbalreis georganiseerd naar Bern en Stuttgart. Ondanks zijn heupoperatie moest Wiel natuurlijk zelf ook mee. Op krukken en met veel te veel alcohol in zijn lijf lag hij te slapen op een container. Wiel noemt deze uitstapjes ook het leukste dat hij meegemaakt heeft. Naast zijn werk als chauffeur handelt Wiel in autobanden. Inkoop en Verkoop en bij voorkeur zonder opslag want dat kost tijd en geld zegt hij.
      &lt;br/&gt;
      &lt;br/&gt;
      Wiel heeft geen dromen. Hij kan niet aangeven wat hij vroeger graag wilde worden maar en hij weet ook niet waar hij een beschuitje mee wil eten. De backs noemen Helene Fischer of Maxima maar Wiel schudt zijn hoofd. In bed draagt Wiel een onderbroek en een t-shirt. Als hij zich moet vergelijken met een speler van het Nederlandse Elftal dan wordt dat toch Berry van Aerle. Hij was ook postbode……..maar…..’ik denk dat ik pas echt te vergelijken ben met Rudi Völler’ zegt hij….tja…..Saai ? Nee helemaal niet, Wiel is tevreden met hoe het gaat. Voor wat betreft de keuze van zijn muziek is hij breed geïnteresseerd. Van Andre Hazes tot Soul muziek. Commodores en Earth, Wind and Fire wordt genoemd en daar word één van de backs weer heel erg blij van :)
      &lt;br/&gt;
      &lt;br/&gt;
      Op de vraag wie de beste voetballer van IVO ooit is antwoordt Wiel: Sjaak Ewalds. Marco Appeldoorn kon ook wel ‘hippen’ maar Sjaak was de beste zegt hij resoluut. Hij herinnert zich een moment van een jaar of veertig geleden. Een wedstrijd tegen Eghel. ‘Links en rechts’ wat opstootjes en na afloop van de wedstrijd loopt Sjaak het veld af en wordt vanachter vol ‘in de zak’ getrapt door een tegenstander. Mat Bours is in de ogen van Wiel de beste trainer ooit van IVO. Mat heeft Wiel van het 3e naar het 2e gehaald en op de training lieten sommige medespelers blijken daar niet heel erg blij mee te zijn.  Het hoogste dat Wiel bij IVO bereikt heeft is het voetballen bij de veteranen……….Daarnaast heeft hij bij een beslissingswedstrijd van het 1e in Helden reserve gestaan. Bij de veteranen had hij geen concurrenten geeft hij aan. De rechterflank was het domein van Wiel. Zijn advies voor de nieuwe veteranen is dat ze vooral moeten luisteren naar de mensen langs de lijn. Net zoals zoveel andere veteranen valt hij gelijk in slaap als hij na de 3 helften thuiskomt ! Nicole vult aan dat Wiel dan ‘apart’ moet slapen want dat gesnurk…….
      &lt;br/&gt;
      &lt;br/&gt;
      Wiel zegt alles tegen Nicole maar kan niet zeggen of hij liever met haar of met de veteranen op het terras zit. Hij heeft Nicole via haar broer leren kennen en in de Toyota 1000 hebben ze voor de eerste keer gezoend. Hij denkt dat Nicole hem ziet als iemand die lief en sociaal is en die eerder voor anderen klaar staat.  Zijn slechtste eigenschap is volgens Nicole en de kinderen dat hij eigenwijs is. Het is zoals Wiel vindt dat het is. Daarnaast is hij erg onrustig. Een electrische tandenborstel is niet aan Wiel besteed omdat deze te langzaam gaat en na het poetsen van de tanden ‘zit alles vol’ zegt Nicole. Wiel heeft nooit prins van de Wuilus willen worden. Kon ook niet zegt hij omdat mijn broer dat al was geweest.
      Italië is zijn favoriete vakantieland ondanks het feit dat hij dit jaar met de sleurhut naar Blanes in Spanje gaat. Als snack heeft de frikandel speciaal zijn voorkeur en hij zou best voor één dag Jos van Wylick willen zijn…..omdat hij conducteur is. Wiel zou het liefste willen dat alle oorlogen voorbij waren. Marco vd Hombergh is de volgende persoon die geïnterviewd moet worden en de eerste vraag is al bekend.
      &lt;br/&gt;
      &lt;br/&gt;
      Wiel en Nicole…dank voor de gastvrijheid en openheid. Het was ons een genoegen!
      &lt;br/&gt;
      &lt;br/&gt;
    </Tekst>
  </KoffieMetBack>

  <KoffieMetBack id="JosVanWylick" naam="Jos van Wylick" periode="maart 2018">
    <Tekst>
      &lt;strong&gt;Jos wil graag een beschuitje eten met Sylvie Meijs en voelde zich ooit bescheten.&lt;/strong&gt;
      &lt;br/&gt;
      &lt;br/&gt;
      Frank en Leon fietsten op donderdagavond 8 maart richting Lomm. Welk nummer woonde Jos alweer ? 28 of 82 ...
      &lt;br/&gt;
      Eenmaal binnen zat het (bijna) hele gezin al te wachten. Dominque, Jesse en Demi en natuurlijk Jos. Wat moesten ze ervan verwachten ? Jos was zelfs een beetje zenuwachtig maar na het eerste pilsje (de koffie hebben we maar overgeslagen) en een ‘plak’ cake werden een aantal vragen gesteld om de mens achter de voetballer Jos te ontdekken.
      &lt;br/&gt;
      &lt;br/&gt;
      Jos is 55 en woont al (bijna) zijn hele leven in Lomm. Een korte periode heeft hij in de Knoeperd in Blierick gewoond. Hij werkt bij de NS en is al jaren getrouwd met Dominique. Samen hebben ze twee kinderen, Wessel en Jesse. Op de vraag wat doe je bij de NS antwoordde Jos ‘aanwezig zijn’ maar zoals we allemaal weten is hij daar conducteur. Hij moet nog een jaar of 6 á 7 werken.
      &lt;br/&gt;
      Het leukste dat Jos ooit heeft meegemaakt is eigenlijk een steeds terugkerend ritueel. Dingen delen met vrienden. Weinig woorden hebben ze nodig maar altijd veel plezier. Dit zal voor velen van ons heel herkenbaar zijn.
      &lt;br/&gt;
      Het meest vervelende dat hij ooit had meegemaakt is dat hij op de wc in een kroeg in Lomm in slaap was gevallen. Toen er op de deur werd gebonkt met de mededeling ‘we gaon naor Pingen’ schrok hij wakker, stond op en constateerde dat hij gepoept had maar dat hij zijn broek nog aan had. Wat nu ? Toch maar naar Pingen gegaan maar zijn vrienden stuurden hem weg want hij stonk natuurlijk. Jos naar huis en snel naar boven onder de douche met de kleren aan. Ook dat ging niet goed want hij viel. Het douchegordijn kapot, haken uit het plafond etc. Tja...hij voelde zich echt ‘bescheten’.
      &lt;br/&gt;
      &lt;br/&gt;
      Als voetballer vergelijkt hij zich graag met Tsjeu la Ling. Tsjeu had ook vaak een maillot aan en speelde net als Jos op de ‘flank’. De dribbelkoning Tsjeu was het voorbeeld voor Jos en daar herkent hij zich dan ook in. Op de vraag hoe lang Jos nog doorgaat met ‘voetballen’ was zijn antwoord ‘zolang het gaat of ze me moe zijn’. 
      &lt;br/&gt;
      &lt;br/&gt;
      Het eerste dat Jos thuis doet na het voetbal is de bank op en net doen alsof hij nuchter is, aldus Dominique. Nadat hij een uurtje thuis is valt hij in slaap.
      Op de vraag ‘IVO of DSO’ antwoordt Jos vol overtuiging ‘IVO’...daar voetbal ik immers op dit moment.
      &lt;br/&gt;
      Jos vindt d’n Appel (Marco) de beste voetballer aller tijden van IVO.
      &lt;br/&gt;
      Zijn advies voor de nieuwe veteranen is heel duidelijk: probeer het niveau vast te houden zoals je dat hebt bij de start als veteraan.
      &lt;br/&gt;
      Jos geeft aan dat hij bij de veteranen geen concurrent ziet voor zijn positie…’die moet nog geboren worden’ zegt hij.
      &lt;br/&gt;
      &lt;br/&gt;
      Op de vraag met wie hij graag een beschuitje zou willen eten blijft Jos lang het antwoord schuldig. Het lijkt alsof hij zich wat ongemakkelijk voelt om dit in het bijzijn van Dominique te vertellen. Aan het einde van de avond en na een paar flessen bier komt het hoge woord er uit: Sylvie Meis. ‘Eigenlijk wil ik van haar wel eens weten of ze echt in de gaten heeft of ze zo nep is’ zegt Jos......
      &lt;br/&gt;
      &lt;br/&gt;
      In bed draagt Jos alleen een onderbroek en zijn lievelingseten is pasta. Hij houdt van rock muziek, jaren 70/80. De Stones en U2 worden als voorbeeld genoemd.
      &lt;br/&gt;
      Naast het voetbal heeft Jos biljarten en darten als hobby en zijn favoriete vakantieland is USA.
      Als hij niet conducteur was geweest zou hij graag pastoor zijn geworden en hij zou graag voor een dag een keer Geert Wilders willen zijn, vooral om te beleven hoe onmogelijk zijn leven eigenlijk is.
      &lt;br/&gt;
      &lt;br/&gt;
      Jos heeft Dominique bij Zeelen ontmoet.’ Iedere zondagmiddag na het voetbal gingen we van Lomm naar Velden en daar zaten alle ‘veldese maedjes’ te wachten’ zei Jos.
      Jos heeft niet echt prins van Lomm willen worden maar de interviewers bespeurden wel enige twijfel in zijn antwoord. Samen met twee vrienden had hij ooit afgesproken als ze ooit één van ons vragen dan worden wij samen een trio maar zover is het dus nooit gekomen…..misschien maar goed ?!
      &lt;br/&gt;
      Op de vraag wat zijn beste en meest slechte eigenschap is antwoordt Jos ‘ik ben sociaal en kan soms mijn mening te ver doordrijven’. Dominique is duidelijker: Jos is eigenwijs en bang om iets te missen !
      Jesse vult aan dat de beste eigenschap van zijn vader is het laten staan van zijn auto. Jos op de fiets naor ut station en Jesse met de auto naar het werk.
      &lt;br/&gt;
      &lt;br/&gt;
      De laatste twee vragen die de interviewers Jos gesteld hebben:
      &lt;br/&gt;
      Ik zou het liefst willen dat: ik nu ieder jaar een jaar terug zou gaan tot ik weer 18 ben.
      &lt;br/&gt;
      Wie is de volgende persoon waar de ‘backs’ koffie gaan drinken ? Wiel Heijligers.
      &lt;br/&gt;
      &lt;br/&gt;
      Jos, bedankt voor de gastvrijheid en de openhartigheid en voor Wiel Heijligers...we komen er aan !
      &lt;br/&gt;
      &lt;br/&gt;
    </Tekst>
  </KoffieMetBack>

</KoffieMetBacks>